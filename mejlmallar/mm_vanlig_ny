
[ÄMNE: D-Dagen 2021 intresseanmälan]

Hej,

Mitt namn är [FÖRNAMN EFTERNAMN] och jag kontaktar er angående D-Dagen, den årliga arbetsmarknadsdagen som anordnas av Datasektionen på KTH. Ert företag är av stort intresse för civilingenjörsstudenterna inom datateknik och ert deltagande vore mycket uppskattat. Jag vill därför meddela er att intresseanmälan till årets mässa har öppnat!

Vill ni knyta kontakter med Sveriges vassaste datateknikstudenter? Kanske har ni exjobb, traineeprogram eller något annat som ni skulle vilja marknadsföra? Att vara med på D-Dagen är ett perfekt tillfälle att få direkt kontakt med studenterna. Förra året anordnade vi vår första digitala mässa med hela 945 unika besökare, och året innan dess slog mässan rekord med över 2000 besökare. D-Dagen är numera Nordens största IT-företagsmässa och tillsammans med er vill vi göra D-Dagen 2021 ännu bättre!

D-Dagen planeras hållas fysiskt den 7 oktober 2021 i Nymble, THS kårhus på KTH Campus.  Efter mässan anordnas även om förutsättningarna tillåter en fullspäckad sittning som följs av en pub, där företag och studenter får ytterligare ett tillfälle att träffas.


INTRESSEANMÄLAN
För att anmäla ert intresse till D-Dagen 2021 fyller ni i följande formulär:
https://ddagen.se/2021. Då det är ont om platser är det viktigt att anmäla intresse så snart som möjligt.

Observera att anmälan inte är bindande! Senast 10 juni återkommer jag till er som har anmält intresse.


ANGÅENDE COVID-19
Vi avser att hålla mässan som planerat men anpassar vårt arbete efter rådande situation och rekommendationer från de Svenska myndigheterna. Mer information finns på https://ddagen.se/companies.


Under ovan länk hittar ni även ytterligare information angående mässan och anmälningsprocessen. Ring gärna om ni har frågor eller vill diskutera vidare!

Hoppas vi ses i höst! 

Med vänliga hälsningar,
