[ÄMNE: D-Dagen 2021]

Hej,

Mitt namn är [FÖRNAMN EFTERNAMN] och jag kontaktar er angående D-Dagen, den årliga arbetsmarknadsdagen som anordnas av Datasektionen på KTH. Det finns ett stort intresse för startups bland våra studenter som läser civilingenjörsprogrammet i datateknik och vi vill därför satsa på fler startupföretag på vår mässa. Ni kanske minns att vi kontaktade er förra året angående ett speciellt startup-paket, men eftersom mässan tillsist hölls digitalt blev det inte av. Därför gör vi ett nytt försök i år! 

D-Dagen planeras hållas fysiskt den 7 oktober 2021 i Nymble, THS kårhus på KTH Campus. Vare sig det är för att rekrytera eller synas så är mässan ett perfekt tillfälle att få direkt kontakt med vassa datateknikstudenter. Efter mässan anordnas även om förutsättningarna tillåter en fullspäckad sittning som följs av en pub, där företag och studenter får ytterligare ett tillfälle att träffas.

I år vill vi dedikera en separat del enbart för startups. Vi har tagit fram ett specialpaket som innebär att ni för 10.000 kr får en plats på denna startup-avdelning, med allt mässmaterial som ingår i det ordinarie baspaketet. Biljetter till kvällssittningen ingår inte, men kommer att kunna köpas till i mån av plats. Denna startup-avdelning kan komma att ligga separat från huvudmässan. Vi kommer att marknadsföra avdelningen väl, men kan inte till 100% garantera ett lika stort besöksflöde. Om ni skulle föredra att ha det vanliga paketet och stå med övriga företag så går det självfallet också bra! 


INTRESSEANMÄLAN
För att anmäla ert intresse till D-Dagen 2021 fyller ni i följande formulär: http://ddagen.se/startup. Då vi endast kommer att kunna erbjuda detta startup-paket till ett begränsat antal så är det viktigt att anmäla intresse så snart som möjligt. Observera att anmälan inte är bindande!

Vill ni hellre ha det vanliga paketet så anmäler ni er här istället:
http://ddagen.se/foretag. 


ANGÅENDE COVID-19
Vi avser att hålla mässan som planerat men anpassar vårt arbete efter rådande situation och rekommendationer från de Svenska myndigheterna. Se https://ddagen.se/companies för mer information. 


Under ovan länk hittar ni även ytterligare information angående mässan och anmälningsprocessen. Ring gärna om ni har frågor eller vill diskutera vidare!


Hoppas vi ses i höst!
